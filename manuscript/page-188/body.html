<div class="leaf "><div class="inner justify"><p>Alas! it's no thy neebor sweet,<br>The bonny lark, companion meet,<br>Bending thee 'mang the dewy weet,<br>Wi' speckled breast,<br>When upward-springing, blithe, to greet<br>The purpling east!</p><p>Cauld blew the bitter biting north<br>Upon thy early, humble birth;<br>Yet cheerfully thou glinted forth<br>Amid the storm,<br>Scarce reared above the parent earth<br>Thy tender form.</p><p>The flaunting flowers our gardens yield,<br>High sheltering woods and wa's maun shield,<br>But thou, beneath the random bield<br>O' clod or stane,<br>Adorns the histie stibble-field,<br>Unseen, alane.</p></div> </div>